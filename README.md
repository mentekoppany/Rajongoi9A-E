# Rajongoi9A-E




# Élete:



    Székesfehérváron született 2000. október 25-én. 
    2007-ben kezdett el focizni apjával először a Videotonban, majd a fehérvári Főnix Gold FC-ben. A 2015-16-os szezont az MTK Budapest akadémiáján töltötte. Később visszatért a Főnix Goldba, az U17-es és az U19-es csapatba a 2016-17-es szezonban. 2016 júliusában hároméves szerződést kötött a Salzburggal, 2017 márciusában csatlakozott az U18-as korosztályhoz. Ebben az évben a The Guardien a világ legtehetségesebb 17 éves játékosai             közé sorolta. 
    Június 13-án az FC Liefering bejelentette, hogy Szoboszlai náluk folytatja pályafutását. Az Erste Ligában, azaz a másodosztályban 2017. július 21-én debütált a Kapfenberger SV ellen. Itt kapott lehetőséget először élete első felnőtt bajnokiján és gólpasszt adott a 2-1-re nyert találkozón. Augusztus 4-én a BW Linz elleni bajnokin szerezte meg első gólját felnőttek között. 2018 januárjában a Red Bull Salzburgnál kezdhette meg a téli felkészülést. Augusztus 20-án bokasérülést szerzett egyik edzésén, ezért majdnem egy hónapos kihagyásra kényszerült. 2021-ig szóló szerződést írt alá. A csapat megnyerte a 2017-2018-as osztrák bajnokságot és Szoboszlai aranyérmet vehetett át. 2019 márciusában a goal.com portál az 50 legtehetségesebb csodagyerek 21. helyére sorolta. 2020 januárjában az Európai Labdarúgó-szövetség (UEFA) a világ ötven legtehetségesebb labdarúgója közé sorolta. Októberben bekerült a Golden Boy díj legjobb húsz labdarúgója közé, a 8. helyre. 
    December 17-én igazolt át az RB Leipzigbe. 2025 nyaráig írt alá szerződést. A lipcsei csapat 20 millió eurót fizetett érte Salzburgnak, ezzel ő lett a legdrágább magyar labdarúgó a sportág történetében. A szeméremcsontjában keletkezett gyulladás miatt egy időre visszatért Salzburgba gyógyulni. Később a Leipzig 2026 nyaráig meghosszabbította a szerződést. 
    2023. július 2-án átigazolt a Premier League-ben szereplő Liverpoolba, ahol 2028-ig tartó szerződést írt alá. A csapat 70 millió euróért igazolta le, ezzel a Liverpool történetének harmadik legdrágább játékosa lett.



    
